# ໝວດທີ I ກ່ຽວກັບສະມາຊິກພັກ

## ມາດຕາ 1 ມາດຕະຖານຂອງສະມາຊິກພັກ ແລະ ເງື່ອນ ໄຂຂອງມະຫາຊົນຜູ້ຈະຂະຫຍາຍເຂົ້າເປັນສະມາຊິກພັກ

<audio controls>
  <source src="./audio/1-1.mp3" type="audio/mpeg" />
</audio>

### ກ. ມາດຕະຖານຂອງສະມາຊິກພັກປະຊາຊົນປະຕິວັດ ລາວ ມີດັ່ງນີ້:

1. ແມ່ນນັກຮົບປະຕິວັດໃນກອງນໍາຫນ້າຂອງຊົນຊັ້ນກໍາມະກອນ, ຊາວຜູ້ອອກແຮງງານ ແລະ ປະຊາຊົນລາວບັນດາເຜົ່າ, ແມ່ນຜູ້ມີນໍ້າໃຈ ເສຍສະລະສູງ ເພື່ອປະເທດຊາດ, ເພື່ອປະຊາຊົນ, ມີຄວາມຮັບຜິດຊອບ ສູງ ຕໍ່ຫນ້າທີ່ວຽກງານ, ບຸກບືນສູ້ຊົນເພື່ອບັນລຸອຸດົມການຂອງພັກ;
2. ແມ່ນຜູ້ທີ່ດຸຫມັ່ນ, ປະຢັດ, ບໍລິສຸດ, ສັດຊື່, ຮັບໃຊ້ປະຊາຊົນ, ຈົງ ຮັກພັກດີ ຕໍ່ອຸດົມການຂອງພັກ ແລະ ປົກປັກຮັກສາຄວາມສາມັກຄີເປັນ ເອກະພາບພາຍໃນພັກ;
3. ແມ່ນຜູ້ທີ່ຖືເອົາຜົນປະໂຫຍດລວມ ຂອງຊາດ, ຂອງຊົນຊັ້ນກໍາ ມະກອນ, ຊາວຜູ້ອອກແຮງງານ ແລະ ປະຊາຊົນລາວບັນດາເຜົ່າ ສູງກວ່າ ຜົນປະໂຫຍດສ່ວນຕົວ;
4. ແມ່ນຜູ້ທີ່ມີທັດສະນະມະຫາຊົນ, ພົວພັນສະຫນິດແຫນ້ນກັບມະ ຫາຊົນ, ເຄື່ອນໄຫວຕາມແນວທາງມະຫາຊົນຂອງພັກ, ໄດ້ຮັບຄວາມເຊື່ອ ຖື, ໄວ້ວາງໃຈຈາກການຈັດຕັ້ງພັກ ແລະ ມະຫາຊົນ;
5. ແມ່ນຜູ້ທີ່ເປັນແບບຢ່າງທີ່ດີໃນການປະຕິບັດແນວທາງ, ແຜນ ນະໂຍບາຍ, ມະຕິ, ຄໍາສັ່ງ, ກົດລະບຽບພັກ, ລັດຖະທໍາມະນູນ, ກົດຫມາຍ ແລະ ລະບຽບການຂອງລັດ ຢ່າງເຂັ້ມງວດ;
6. ແມ່ນຜູ້ທີ່ຕັ້ງຫນ້າຝຶກຝົນຫຼໍ່ຫຼອມຕົນເອງໃນທຸກດ້ານ,ບຸກບືນຮ່ໍາ ຮຽນຍົກລະດັບ, ຫ້າວຫັນປະຕິບັດຫນ້າທີ່ວຽກງານ ທີ່ໄດ້ຮັບມອບຫມາຍ; ເຄົາລົບ, ປະຕິບັດກົດລະບຽບພັກ, ກົດຫມາຍ ແລະ ລະບຽບການຂອງລັດ; ດຸຫມັ່ນອອກແຮງງານ,ມີແບບແຜນດໍາລົງຊີວິດຖືກຕ້ອງ ແລະ ປອດໃສ;

### ຂ. ເງື່ອນໄຂຂອງມະຫາຊົນຈະຂະຫຍາຍເຂົ້າເປັນສະມາ ຊິກພັກ ມີດັ່ງນີ້:

1. ແມ່ນພົນລະເມືອງລາວທີ່ມີອາຍຸແຕ່ 18 ປີຂຶ້ນໄປ, ໄດ້ຜ່ານການ ຝຶກຝົນ, ຫຼໍ່ຫຼອມ ແລະ ທົດສອບໃນຂະບວນການວຽກງານຕົວຈິງ, ມີຜົນ ງານດີເດັ່ນໃນການປະຕິບັດຫນ້າທີ່ວຽກງານ ທີ່ການຈັດຕັ້ງມອບຫມາຍໃຫ້, ໄດ້ຮັບຄວາມເຊື່ອຖື, ໄວ້ວາງໃຈຈາກການຈັດຕັ້ງພັກ ແລະ ມະຫາຊົນ;
2. ແມ່ນຜູ້ທີ່ມີຄວາມຕື່ນຕົວທາງດ້ານການເມືອງ ຕາມອຸດົມຄະຕິ ຂອງພັກ, ມີຄວາມມຸ່ງຫວັງເຂົ້າພັກ ເພື່ອອຸທິດຕົນໃຫ້ແກ່ພາລະກິດຂອງພັກ;
3. ແມ່ນຜູ້ທີ່ມີຊີວະປະຫວັດຕົ້ນກໍາເນີດ ແລະ ຊີວະປະຫວັດການ ເຄື່ອນໄຫວຈະແຈ້ງ, ຂາວສະອາດ, ມີຄຸນທາດການເມືອງຫນັກແຫນ້ນ, ມີ ຄຸນສົມບັດສິນທໍາປະຕິວັດ, ມີຄວາມຮູ້, ຄວາມສາມາດ, ມີສຸຂະພາບດີ ແລະ ເປັນແບບຢ່າງນໍາຫນ້າໃນຂະບວນການຂອງມະຫາຊົນ;
4. ແມ່ນຜູ້ທີ່ຕື່ນຕົວສະຫມັກໃຈເຂົ້າເປັນສະມາຊິກພັກ, ຍິນດີປະຕິ ບັດກົດລະບຽບພັກ, ເຂົ້າຮ່ວມດໍາເນີນຊີວິດການເມືອງຢູ່ໃນການຈັດຕັ້ງ ຮາກຖານພັກ ແລະ ເສຍເງິນສະຕິພັກ ເປັນປົກກະຕິ;
5. ບ່ອນທີ່ມີການຈັດຕັ້ງຊາວຫນຸ່ມປະຊາຊົນປະຕິວັດລາວ, ເປົ້າ ຫມາຍທີ່ຢູ່ໃນເກນອາຍຸໄວຫນຸ່ມ ທີ່ຈະຂະຫຍາຍເຂົ້າເປັນສະມາຊິກພັກສໍາຮອງ ຕ້ອງເປັນສະມາຊິກຊາວຫນຸ່ມປະຊາຊົນປະຕິວັດລາວ ມາກ່ອນ ແລະ ໄດ້ຮັບການເຫັນດີຂອງຄະນະຊາວຫນຸ່ມປະຊາຊົນປະຕິວັດລາວ ຢູ່ບ່ອນນັ້ນ;

## ມາດຕາ 2 ລະບຽບການຂະຫຍາຍພັກ

<audio controls>
  <source src="./audio/1-2.mp3" type="audio/mpeg" />
</audio>

### ກ. ລະບຽບການຮັບສະມາຊິກພັກສໍາຮອງ

#### 1. ມະຫາຊົນທີ່ຈະຂະຫຍາຍເຂົ້າເປັນສະມາຊິກພັກ

- ໄດ້ຜ່ານການຝຶກຝົນຫຼໍ່ຫຼອມ ແລະ ທົດສອບໃນຂະບວນການວຽກງານຕົວຈິງ, ມີຜົນງານດີເດັ່ນ, ໄດ້ຮັບຄວາມເຊື່ອຖື, ໄວ້ວາງໃຈຈາກ ການຈັດຕັ້ງພັກ ແລະ ມະຫາຊົນ; ຕ້ອງໄດ້ຮັບການຕິດຕາມ, ກໍ່ສ້າງ ຈາກ ສະມາຊິກພັກສົມບູນ 2 ສະຫາຍ ຫຼາຍກວ່າ 3 ເດືອນຂຶ້ນໄປ ຈຶ່ງໄດ້ຮັບ ການຄົ້ນຄວ້າອະນຸມັດໃຫ້ຮຽນເອກະສານສະຫນັບສະຫນູນ; ພາຍຫຼັງໄດ້ຮຽນເອກະສານສະຫນັບສະຫນູນ ຢ່າງຫນ້ອຍ 3 ເດືອນ ຈຶ່ງຈັດຕັ້ງຮຽນກົດລະບຽບພັກ ແລະ ຕ້ອງໄດ້ຜ່ານການຝຶກຝົນຫຼໍ່ຫຼອມ, ຕິດຕາມຈາກການຈັດຕັ້ງພັກ ແລະ ສະມາຊິກພັກສົມບູນ 2 ສະຫາຍ ທີ່ ຕິດຕາມຕື່ມອີກ 6 ເດືອນ ຖ້າຄົບມາດຕະຖານ ຈຶ່ງໄດ້ຮັບການພິຈາລະ ນາຂະຫຍາຍເຂົ້າເປັນສະມາຊິກພັກສໍາຮອງ; ຂຽນ ແລະ ຍື່ນໃບຄໍາຮ້ອງສະຫມັກໃຈເຂົ້າເປັນສະມາຊິກພັກສໍາຮອງ ດ້ວຍຕົນເອງ; ຂຽນຊີວະປະຫວັດຕົ້ນກໍາເນີດ, ຊີວະປະຫວັດການເຄື່ອນໄຫວ, ການພົວພັວສັງຄົມຂອງຕົນໃນແຕ່ລະໄລຍະ ຢ່າງລະອຽດ, ຈະແຈ້ງ, ຖືກ ຕ້ອງຕາມຄວາມຈິງ ແລ້ວລາຍງານຕໍ່ຫນ່ວຍພັກບ່ອນທີ່ຕົນສັງກັດຢູ່ ເພື່ອ ພິຈາລະນາ.

#### 2. ຜູ້ຕິດຕາມມະຫາຊົນທີ່ຈະຂະຫຍາຍເຂົ້າເປັນສະມາຊິກພັກ

- ຕ້ອງແມ່ນສະມາຊິກພັກສົມບູນ 2 ສະຫາຍ ທີ່ມີອາຍຸພັກ 2 ປີຂຶ້ນໄປ, ໄດ້ຮ່ວມວຽກງານກັບເປົ້າຫມາຍ ທີ່ຈະຂະຫຍາຍເຂົ້າເປັນສະມາຊິກພັກ 1 ປີ ຂຶ້ນໄປ;
- ມີຫນ້າທີ່ສຶກສາອົບຮົມ, ແນະນໍາ, ກໍ່ສ້າງ, ຕິດຕາມ, ກໍາແຫນ້ນຊີ ວະປະຫວັດຕົ້ນກໍາເນີດ ແລະ ຊີວະປະຫວັດການເຄື່ອນໄຫວຮອບດ້ານ ຂອງເປົ້າຫມາຍທີ່ຈະຂະຫຍາຍເຂົ້າພັກ;
- ລາຍງານກ່ຽວກັບຊີວະປະຫວັດຕົ້ນກໍາເນີດ ແລະ ຊີວະປະຫວັດ ການເຄື່ອນໄຫວຮອບດ້ານຂອງເປົ້າຫມາຍ ທີ່ຈະຂະຫຍາຍເຂົ້າພັກໃຫ້ລະ ອຽດຈະແຈ້ງ ເພື່ອຢັ້ງຢືນຮັບປະກັນຕໍ່ຫນ່ວຍພັກ;
- ຕ້ອງມີຄວາມຮັບຜິດຊອບຜົນໄດ້-ຜົນເສຍ ໃນການຢັ້ງຢືນຂອງຕົນ ຕໍ່ການຈັດຕັ້ງພັກ.

#### 3. ຄວາມຮັບຜິດຊອບຂອງຄະນະຫນ່ວຍພັກ ແລະ ຫນ່ວຍພັກ

- ເລຂາ, ຮອງເລຂາ ຫຼື ຄະນະຫນ່ວຍພັກ ຕ້ອງປະຊຸມປຶກສາຄົ້ນr ຄວ້າເປົ້າຫມາຍ ທີ່ຈະຂະຫຍາຍເຂົ້າເປັນສະມາຊິກພັກ;
- ເປີດກອງປະຊຸມຫນ່ວຍພັກ ຄົ້ນຄວ້າຕົກລົງເປົ້າຫມາຍທີ່ຈະຂະ ຫຍາຍເຂົ້າເປັນສະມາຊິກພັກ ແລະ ອອກຂໍ້ຕົກລົງ ມອບໃຫ້ສະມາຊິກ ພັກສົມບູນ 2 ສະຫາຍ ຕິດຕາມ, ກໍ່ສ້າງເປົ້າຫມາຍດັ່ງກ່າວ; ຕົກລົງຮຽນ ເອກະສານສະຫນັບສະຫນູນ ແລະ ຮຽນກົດລະບຽບພັກຕາມລໍາດັບ;
- ເລຂາ, ຮອງເລຂາ ຫຼື ຄະນະຫນ່ວຍພັກ ຄົ້ນຄວ້າພິຈາລະນາຄືນ ມາດຕະຖານ, ເງື່ອນໄຂ, ຊີວະປະຫວັດ ຂອງຜູ້ສະຫມັກເຂົ້າເປັນສະມາ ຊິກພັກສໍາຮອງ, ຄໍາເຫັນຢັ້ງຢືນຂອງສະມາຊິກພັກສົມບູນ 2 ສະຫາຍ ທີ່ຕິດຕາມ ແລະ ຄໍາເຫັນຂອງການຈັດຕັ້ງມະຫາຊົນບ່ອນຜູ້ສະຫມັກເຂົ້າ ເປັນສະມາຊິກພັກຮ່ວມຊີວິດຢູ່;
- ກອງປະຊຸມຫນ່ວຍພັກ ພິຈາລະນາຮັບຮອງເອົາມະຫາຊົນຜູ້ ກ້າວຫນ້າ ເຂົ້າເປັນສະມາຊິກພັກສໍາຮອງ ຕ້ອງມີຈໍານວນສະມາຊິກພັກສົມ ບູນໃນຫນ່ວຍເຂົ້າຮ່ວມຫຼາຍກວ່າ 2/3 ແລະ ໄດ້ຮັບຄະແນນສຽງເຫັນດີຫຼາຍກວ່າເຄິ່ງຫນຶ່ງຂຶ້ນໄປຂອງຈໍານວນສະມາຊິກພັກສົມບູນທັງຫມົດໃນຫນ່ວຍພັກ;
- ໜ່ວຍພັກເຫັນດີຮັບຮອງແລ້ວ ຄະນະຫນ່ວຍພັກ ຕ້ອງປະກອບ ສໍານວນເອກະສານຄົບຖ້ວນ ແລະ ນໍາສະເຫນີຄະນະພັກຂັ້ນເທິງຖັດຕົນ ພິຈາລະນາ ອະນຸມັດ;
- ໜ່ວຍພັກ ໄດ້ຮັບມະຕິຕົກລົງອະນຸມັດຈາກຄະນະພັກຂັ້ນເທິງແລ້ວຕ້ອງຮີບຮ້ອນຈັດຕັ້ງພິທີຮັບເອົາມະຫາຊົນຜູ້ກ້າວຫນ້າ ເຂົ້າເປັນສະ ມາຊິກພັກສໍາຮອງ ພາຍໃນ 15 ວັນ.

### ຂ. ສະໄຫມສໍາຮອງຂອງສະມາຊິກພັກ

1. ຕ້ອງຜ່ານສະໄຫມສໍາຮອງ 12 ເດືອນ ນັບແຕ່ມື້ຄະນະພັກຂັ້ນ ເທິງອອກມະຕິຕົກລົງ ເປັນຕົ້ນໄປ;
2. ຄະນະຫນ່ວຍພັກ, ສະມາຊິກພັກສົມບູນ 2 ສະຫາຍ ຕ້ອງສືບ ຕໍ່ສຶກສາອົບຮົມ, ແນະນໍາ, ກໍ່ສ້າງ, ຕິດຕາມ ແລະ ທົດສອບ ໃນວຽກ ງານຕົວຈິງ;
3. ເມື່ອຄົບສະໄຫມສໍາຮອງແລ້ວ ສະມາຊິກພັກສໍາຮອງ ຕ້ອງໄດ້ ຂຽນບົດສໍາຫຼວດຕົນເອງ ແລະ ຄໍາຮ້ອງຂໍເລື່ອນເປັນສະມາຊິກພັກສົມ ບູນ ເພື່ອສະເຫນີຫນ່ວຍພັກຄົ້ນຄວ້າພິຈາລະນາ.

### ຄ. ການພິຈາລະນາເລື່ອນສະມາຊິກພັກສໍາຮອງເປັນສະ ມາຊິກພັກສົມບູນ

1. ກອງປະຊຸມຫນ່ວຍພັກ ພິຈາລະນາຮັບຮອງເລື່ອນສະມາຊິກພັກ ສໍາຮອງເປັນສະມາຊິກພັກສົມບູນ ຕ້ອງມີຈໍານວນສະມາຊິກພັກສົມບູນໃນຫນ່ວຍພັກເຂົ້າຮ່ວມຫຼາຍກວ່າ 2/3 ແລະ ໄດ້ຮັບຄະແນນສຽງເຫັນດີ ຫຼາຍກວ່າເຄິ່ງຫນຶ່ງຂຶ້ນໄປຂອງຈໍານວນສະມາຊິກພັກສົມບູນທັງຫມົດ ໃນ ຫນ່ວຍພັກ;
2. ສະມາຊິກພັກສໍາຮອງ ຜ່ານບົດສໍາຫຼວດສະໄຫມສໍາຮອງຂອງຕົນ ເອງ ຕໍ່ກອງປະຊຸມຫນ່ວຍພັກ;
3. ສະມາຊິກພັກສົມບູນ 2 ສະຫາຍ ລາຍງານເພີ່ມເຕີມກ່ຽວກັບ ການເຄື່ອນໄຫວຂອງສະມາຊິກພັກສໍາຮອງ;
4. ກອງປະຊຸມຫນ່ວຍພັກຄົ້ນຄວ້າ, ພິຈາລະນາ ແລະ ຮັບຮອງ ດ້ວຍການລົງຄະແນນສຽງສະເຫມີພາບ, ໂດຍກົງ, ປິດລັບ;
5. ກອງປະຊຸມຫນ່ວຍພັກ ເຫັນດີຮັບຮອງແລ້ວ ຕ້ອງປະກອບສໍາ ນວນເອກະສານຄົບຖ້ວນ ແລະ ນໍາສະເຫນີຄະນະພັກຂັ້ນເທິງຖັດຕົນ ພິຈາ ລະນາອະນຸມັດ;
6. ຫນ່ວຍພັກ ໄດ້ຮັບມະຕິຕົກລົງອະນຸມັດຈາກຄະນະພັກຂັ້ນເທິງ ແລ້ວຕ້ອງຮີບຮ້ອນຈັດຕັ້ງພິທີເລື່ອນເປັນສະມາຊິກພັກສົມບູນພາຍໃນ 15 ວັນ;
7. ການກໍານົດອາຍຸພັກ ແມ່ນໃຫ້ນັບແຕ່ມື້ຄະນະພັກຂັ້ນເທິງ ອອກ ມະຕິຕົກລົງເລື່ອນເປັນສະມາຊິກພັກສົມບູນ ເປັນຕົ້ນໄປ;
8. ໃນກໍລະນີກອງປະຊຸມຫນ່ວຍພັກ ພິຈາລະນາເຫັນວ່າສະມາຊິກ ພັກສໍາຮອງບໍ່ຄົບມາດຕະຖານ, ເງື່ອນໄຂເລື່ອນເປັນສະມາຊິກພັກສົມບູນ ໄດ້, ຄະນະຫນ່ວຍພັກ ຕ້ອງສະເຫນີຄະນະພັກຂັ້ນເທິງທີ່ມີສິດຕົກລົງອະນຸ ມັດ ລຶບຊື່ອອກຈາກພັກ; ຫນ່ວຍພັກເປັນຜູ້ປະກາດການຕົກລົງດັ່ງກ່າວ.

### ງ. ການພິຈາລະນາຮັບເຂົ້າເປັນສະມາຊິກພັກຄືນໃຫມ່ ຜູ້ຈະເຂົ້າເປັນສະມາຊິກພັກຄືນໃຫມ່ທຸກກໍລະນີ ຕ້ອງໄດ້ປະຕິບັດ ຕາມຂັ້ນຕອນຂອງການຂະຫຍາຍພັກ.

## ມາດຕາ 3 ຄໍາປະຕິຍານຂອງສະມາຊິກພັກສະມາຊິກພັກສໍາຮອງ ທີ່ຈະເລື່ອນຂຶ້ນເປັນສະມາຊິກພັກສົມບູນ ຕ້ອງໄດ້ປະຕິຍານຕົນເອງຕໍ່ຫນ້າການຈັດຕັ້ງພັກ, ສະມາຊິກພັກ ແລະ ທຸງ ພັກ ໃນພິທີເລື່ອນສະມາຊິກພັກ ດັ່ງນີ້:

<audio controls>
  <source src="./audio/1-3.mp3" type="audio/mpeg" />
</audio>

1. ຂ້າພະເຈົ້າມີຄວາມສະຫມັກໃຈຢ່າງສົມບູນ ເຂົ້າເປັນສະມາຊິກ ພັກປະຊາຊົນປະຕິວັດລາວ;
2. ຈະປົກປັກຮັກສາ ແລະ ປະຕິບັດແນວທາງ, ແຜນນະໂຍບາຍ ຂອງພັກ; ເຄົາລົບກົດລະບຽບພັກ, ກົດຫມາຍ ແລະ ລະບຽບການຂອງລັດ; 3. ຈະປະຕິບັດຫນ້າທີ່, ສິດ ແລະ ຂໍ້ຫ້າມຂອງສະມາຊິກພັກ ຢ່າງ ເຂັ້ມງວດ;
3. ຈະຮັກສາຄວາມລັບຂອງພັກ, ຂອງຊາດ, ຈົງຮັກພັກດີຕໍ່ພັກ ແລະ ປະຊາຊົນ;
4. ກຽມພ້ອມເສຍສະລະທຸກສິ່ງຢ່າງ ເພື່ອພັກ, ປະເທດຊາດ ແລະ ປະຊາຊົນ.

## ມາດຕາ 4 ຫນ້າທີ່ຂອງສະມາຊິກພັກ

<audio controls>
  <source src="./audio/1-4.mp3" type="audio/mpeg" />
</audio>

1. ເປັນເຈົ້າການປະຕິບັດແນວທາງ, ແຜນນະໂຍບາຍ, ມະຕິ, ຄໍາ ສັ່ງ, ກົດລະບຽບພັກ, ລັດຖະທໍາມະນູນ, ກົດຫມາຍ ແລະ ລະບຽບການ ຂອງລັດ; ປະກອບສ່ວນເຂົ້າໃນການກໍ່ສ້າງ, ບູລະນະແນວທາງ, ແຜນນະ ໂຍບາຍ, ນະໂຍບາຍຂອງພັກ-ລັດ;
2. ຕັ້ງຫນ້າຮໍ່າຮຽນທິດສະດີມາກ-ເລນິນ, ແນວຄິດ ໄກສອນ ພົມ ວິຫານ, ແນວທາງ, ແຜນນະໂຍບາຍ, ກົດລະບຽບພັກ, ກົດຫມາຍ ແລະ ລະບຽບການຂອງລັດ; ຍົກລະດັບການສຶກສາ, ວິຊາສະເພາະ, ວິທະ ຍາສາດ-ເຕັກນິກ ແລະ ພາສາຕ່າງປະເທດ ແນໃສ່ເຮັດສໍາເລັດຫນ້າທີ່ ທີ່ພັກ ມອບຫມາຍໃຫ້;
3. ຕັ້ງຫນ້າຝຶກຝົນຫຼໍ່ຫຼອມຄຸນທາດການເມືອງ, ຄຸນສົມບັດສິນທໍາ ປະຕິວັດ, ແບບແຜນດໍາລົງຊີວິດ, ແບບແຜນການນໍາພາ, ຍົກສູງຄວາມ ຮັບຜິດຊອບການເມືອງ, ສະຕິຕໍ່ການຈັດຕັ້ງ, ລະບຽບວິໄນ ແລະ ຄວາມ ເປັນແບບຢ່າງນໍາຫນ້າ; ຕ້ານແນວຄິດອາຍາສິດ, ສໍ້ລາດບັງຫຼວງ, ແນວຄິດເອກະຊົນ ຈຸ້ມເຈື້ອເຊື້ອສາຍ,ທ້ອງຖິ່ນ,ສວຍໃຊ້ຫນ້າທີ່-ຕໍາແຫນ່ງ,ຫຼິ້ນກິນຟູມເຟືອຍ ແລະ ສິ່ງຫຍໍ້ທໍ້ອື່ນໆ;
4. ຕັ້ງຫນ້າປະກອບສ່ວນເຂົ້າໃນວຽກງານກໍ່ສ້າງ ແລະ ປັບປຸງພັກ ຕາມ 5 ຫຼັກການ ແລະ 3 ທິດນໍາ; ເຂົ້າຮ່ວມດໍາເນີນຊີວິດການເມືອງ ແລະ ເສຍເງິນສະຕິພັກ ເປັນປົກກະຕິ;
5. ພົວພັນສະຫນິດແຫນ້ນກັບປະຊາຊົນ; ເຄົາລົບ ແລະ ເສີມຂະ ຫຍາຍສິດເປັນເຈົ້າຂອງປະຊາຊົນ, ເຂົ້າຮ່ວມເຄື່ອນໄຫວໃນຂະບວນການ ຂອງມະຫາຊົນ, ໂຄສະນາ, ສຶກສາອົບຮົມປະຊາຊົນ ໃຫ້ປະຕິບັດແນວ ທາງ, ແຜນນະໂຍບາຍຂອງພັກ, ລັດຖະທໍາມະນູນ, ກົດຫມາຍ ແລະ ລະ ບຽບການຂອງລັດ;
6. ກໍາແຫນ້ນ ແລະ ປະຕິບັດນະໂຍບາຍການຕ່າງປະເທດຂອງພັກ- ລັດ, ຍົກສູງນໍ້າໃຈສາມັກຄີສາກົນອັນຜ່ອງໃສຂອງຊົນຊັ້ນກໍາມະກອນ; ເດັດດ່ຽວຕໍ່ສູ້ ຕ້ານການໂຄສະນາໃສ່ຮ້າຍປ້າຍສີ ແລະ ບິດເບືອນຂອງ ພວກຄົນບໍ່ດີ ທີ່ຫວັງມ້າງເພພາຍໃນພັກ ແລະ ລະບອບປະຊາທິປະໄຕ ປະຊາຊົນລາວ;
7. ສະມາຊິກພັກຈະຢູ່ໃນຕໍາແຫນ່ງໃດກໍຕາມ ຕ້ອງໄດ້ສັບຊ້ອນເຂົ້າ ຮ່ວມຊີວິດພັກ ໃນການຈັດຕັ້ງຮາກຖານພັກໃດຫນຶ່ງ; ຮັບເອົາການຕິດ ຕາມ, ກວດກາ, ການຕໍານິຕິຊົມຂອງສະມາຊິກພັກ, ມະຫາຊົນ ແລະ ການ ຈັດຕັ້ງຂັ້ນລຸ່ມ.

## ມາດຕາ 5 ສິດຂອງສະມາຊິກພັກ ແລະ ການສິ້ນສຸດເປັນ ສະມາຊິກພັກ

<audio controls>
  <source src="./audio/1-5.mp3" type="audio/mpeg" />
</audio>

### ກ. ສິດຂອງສະມາຊິກພັກສົມບູນ

1. ໄດ້ຮັບຂ່າວສານອັນຈໍາເປັນ, ໄດ້ຮັບການສຶກສາອົບຮົມ ແລະ ບໍາລຸງກໍ່ສ້າງຈາກພັກ, ປະກອບສ່ວນປຶກສາຫາລືແລກປ່ຽນຄໍາຄິດຄໍາເຫັນ, ສະເຫນີຂໍ້ລິເລີ່ມຕໍ່ວຽກງານຂອງພັກ, ລົງຄະແນນສຽງ ແລະ ຕົກລົງວຽກ ງານ ຢູ່ໃນກອງປະຊຸມຂອງພັກ;
2. ໃນກອງປະຊຸມພັກ ສາມາດຕິຊົມ, ລາຍງານການປະພຶດ ທີ່ບໍ່ ຖືກຕ້ອງຂອງສະມາຊິກພັກ ແລະ ການຈັດຕັ້ງພັກ; ມີສິດສະເຫນີໃຫ້ການ ຈັດຕັ້ງພັກທີ່ມີຄວາມຮັບຜິດຊອບ ພິຈາລະນາ ແລະ ຕອບຂໍ້ຊັກຖາມ ດ້ວຍວາຈາ ຫຼື ເປັນລາຍລັກອັກສອນ;
3. ເລືອກຕັ້ງ, ສະຫມັກຮັບເລືອກຕັ້ງ ແລະ ສະເຫນີຜູ້ອອກສະຫມັກ ຮັບເລືອກຕັ້ງ ເຂົ້າໃນການນໍາຂັ້ນຕ່າງໆຂອງພັກ;
4. ສະເຫນີຄວາມເຫັນ ແລະ ຊີ້ແຈງຕໍ່ການຈັດຕັ້ງພັກ ໃນເມື່ອການ ຈັດຕັ້ງພັກ ມີການສັງເກດຕີລາຄາ, ຕົກລົງຕໍ່ຕົນເອງ ຢ່າງເປັນທາງການ;
5. ປົກປ້ອງຄວາມເຫັນ ແລະ ທັດສະນະຂອງຕົນ ແຕ່ເມື່ອຕົກລົງ ເປັນມະຕິແລ້ວຕ້ອງເວົ້າ ແລະ ປະຕິບັດຕາມມະຕິຂອງພັກຢ່າງເຂັ້ມງວດ;
6. ມີສິດສ້າງເສດຖະກິດທີ່ຖືກຕ້ອງຕາມກົດຫມາຍ ແລະ ລະບຽບ ການຂອງລັດ;
7. ໄດ້ຮັບສິດປົກປ້ອງຈາກການຈັດຕັ້ງພັກ ໃນການເຄື່ອນໄຫວທີ່ ຖືກຕ້ອງຕາມແນວທາງ, ແຜນນະໂຍບາຍ, ກົດລະບຽບພັກ, ກົດຫມາຍ ແລະ ລະບຽບການຂອງລັດ; ໄດ້ຮັບການຍ້ອງຍໍ ແລະ ນະໂຍບາຍຕ່າງໆ ທີ່ພັກ-ລັດໄດ້ກໍານົດໄວ້;
8. ຜູ້ມີອາຍຸສູງ, ສຸຂະພາບອ່ອນເພຍ ທີ່ມີຄວາມສະຫມັກໃຈຢາກ ຫຼຸດຜ່ອນການເຄື່ອນໄຫວວຽກງານພັກ ກໍຈະໄດ້ຮັບການພິຈາລະນາ;
9. ສະເຫນີເປັນລາຍລັກອັກສອນຂໍລາອອກຈາກພັກ ດ້ວຍເຫດ ຜົນທີ່ເຫມາະສົມ, ຫນ່ວຍພັກ ຕ້ອງໄດ້ຄົ້ນຄວ້າ ແລະ ນໍາສະເຫນີຄະນະພັກ ຂັ້ນເທິງທີ່ມີສິດຕົກລົງພິຈາລະນາ;
10. ສະມາຊິກພັກທີ່ເປັນພະນັກງານ-ລັດຖະກອນ ເມື່ອອອກພັກ, ການ-ຮັບອຸດຫນູນ ຫຼື ບໍານານ ຕ້ອງໄດ້ສັບຊ້ອນເຂົ້າຮ່ວມຊີວິດພັກ ຢູ່ຮາກ ຖານພັກບ່ອນຕົນດໍາລົງຊີວິດ ຫຼື ຢູ່ກົມກອງເກົ່າກ່ອນພັກການ-ຮັບອຸດ ຫນູນ ຫຼື ບໍານານ;
11. ສະເຫນີຮ້ອງທຸກ, ຮ້ອງຟ້ອງ, ຮ້ອງຂໍຄວາມເປັນທໍາ ໃນເມື່ອການ ລົງວິໄນຕໍ່ຕົນເອງ ບໍ່ສົມເຫດສົມຜົນ ຫຼື ບໍ່ເປັນທໍາ.

### ຂ. ສິດຂອງສະມາຊິກພັກສໍາຮອງ

ສະມາຊິກພັກສໍາຮອງ ບໍ່ມີສິດລົງຄະແນນສຽງຕົກລົງວຽກງານຂອງ ພັກ, ບໍ່ມີສິດເລືອກຕັ້ງ ແລະ ສະຫມັກຮັບເລືອກຕັ້ງເຂົ້າໃນການນໍາຂອງພັກ ທຸກຂັ້ນ, ນອກນັ້ນ ແມ່ນມີສິດຄືກັບສະມາຊິກພັກສົມບູນ.

### ຄ. ການສິ້ນສຸດເປັນສະມາຊິກພັກ

1. ເສຍຊີວິດ;
2. ລາອອກ;
3. ຖືກລົງວິໄນຂັ້ນເອົາອອກຈາກພັກ;
4. ຍົກຍ້າຍ ຫຼື ໄປປະຕິບັດຫນ້າທີ່ຢູ່ບ່ອນອື່ນ ບໍ່ຍື່ນເອກະສານຍົກ ຍ້າຍ, ບໍ່ຮ່ວມຊີວິດຢູ່ຫນ່ວຍພັກ 3 ເດືອນຂຶ້ນໄປ.

## ມາດຕາ 6 ຂໍ້ຫ້າມສໍາລັບສະມາຊິກພັກ

<audio controls>
  <source src="./audio/1-6.mp3" type="audio/mpeg" />
</audio>

1. ຫ້າມເອົາຂໍ້ມູນ, ຂ່າວສານ ແລະ ເອກະສານຕ່າງໆທີ່ເປັນຄວາມ ລັບຂອງຊາດ, ຂອງພັກ, ຂອງລັດ, ຂອງກົມກອງ ອອກເຜີຍແຜ່, ແຈກ ຢາຍ ດ້ວຍຮູບການຕ່າງໆ;
2. ຫ້າມກໍ່ພັກແຍກພວກ, ແບ່ງແຍກຄວາມສາມັກຄີພາຍໃນພັກ,ຄວາມສາມັກຄີເປັນປຶກແຜ່ນຂອງປະຊາຊົນບັນດາເຜົ່າ ແລະ ການກະທໍາ ຫຼາຍເຄົ້າ, ຫຼາຍພັກການເມືອງ;
3. ຫ້າມແກ້ແຄ້ນ, ປາບປາມ, ບັງຄັບ, ນາບຂູ່ທຸກຮູບແບບຕໍ່ຜູ້ກ່າວ ຟ້ອງ, ຜູ້ຕໍານິສົ່ງຂ່າວ ແລະ ຜູ້ສະເຫນີຂໍ້ມູນລາຍງານດ້ານຫຍໍ້ທໍ້ຕ່າງໆຂອງ ຕົນ ໃຫ້ແກ່ການຈັດຕັ້ງພັກ ແລະ ຂັ້ນເທິງ;
4. ຫ້າມຈັດຕັ້ງ, ເຄື່ອນໄຫວ, ເຂົ້າຮ່ວມຊຸມນຸມປະທ້ວງຕ້ານການ ຈັດຕັ້ງພັກ-ລັດ ແລະ ໂຄສະນາບິດເບືອນ, ໃສ່ຮ້າຍປ້າຍສີ ແນວທາງນະ ໂຍບາຍຂອງພັກ, ທັບຖົມໂຈມຕີບຸກຄົນ ຫຼື ການຈັດຕັ້ງ ແລະ ລະບອບ ປະຊາທິປະໄຕປະຊາຊົນລາວ;
5. ຫ້າມສວຍໃຊ້ຫນ້າທີ່, ຕໍາແຫນ່ງ, ສິດອໍານາດຂອງຕົນ ຫຼື ແອບ ອ້າງຖານະ ຊື່ສຽງຂອງບຸກຄົນອື່ນ ເພື່ອສະແຫວງຫາຜົນປະໂຫຍດແກ່ ຕົນເອງ, ຄອບຄົວ, ຍາດພີ່ນ້ອງ ແລະ ບຸກຄົນອື່ນ ເຊິ່ງເປັນພຶດຕິກໍາການ ສໍ້ລາດບັງຫຼວງ;
6. ຫ້າມສະມາຊິກພັກ ທີ່ເປັນພະນັກງານ, ລັດຖະກອນ, ທະຫານ, ຕໍາຫຼວດ, ພະນັກງານລັດວິສາຫະກິດທີ່ມີຖານະຕໍາແຫນ່ງ, ສິດອໍານາດ, ລວມທັງເລຂາຫນ່ວຍພັກ ແລະ ນາຍບ້ານ ແຕ່ງຕັ້ງ, ບັນຈຸສັບຊ້ອນ ຜົວ ຫຼື ເມຍ, ລູກ ຫຼື ຍາດໃກ້ຊິດ ຮັບຜິດຊອບວຽກງານຈັດຕັ້ງ-ພະນັກງານ, ວຽກງານກວດກາ, ເປັນເລຂາ, ບັນຊີການເງິນ, ນາຍຄັງ, ນາຍສາງ ຫຼື ເປັນ ຜູ້ຈັດຊື້ ແລະ ຈັດຈ້າງຕ່າງໆ ຢູ່ໃນການຈັດຕັ້ງທີ່ຕົນຮັບຜິດຊອບ;
7. ຫ້າມສະມາຊິກພັກ ທີ່ເປັນພະນັກງານ, ລັດຖະກອນ, ທະຫານ, ຕໍາຫຼວດທີ່ຍັງປະຈໍາການ ເປັນຜູ້ອໍານວຍການ, ເປັນຄະນະອໍານວຍການ, ເປັນຜູ້ຈັດການວິສາຫະກິດ, ເປັນທີ່ປຶກສາໃຫ້ແກ່ວິສາຫະກິດເອກະຊົນ ທັງພາຍໃນ ແລະ ຕ່າງປະເທດ; (ຍົກເວັ້ນຜູ້ທີ່ໄດ້ຖືກແຕ່ງຕັ້ງມອບຫມາຍ ຈາກການຈັດຕັ້ງ);
8. ຫ້າມປອມແປງເອກະສານ, ນໍາໃຊ້ເອກະສານປອມ, ກົດຫນ່ວງ ຖ່ວງດຶງເອກະສານຕ່າງໆ ເພື່ອຫາຜົນປະໂຫຍດສ່ວນຕົວ, ຄອບຄົວ, ຍາດ ພີ່ນ້ອງ ແລະ ບຸກຄົນອື່ນໆ; ປົກປິດ, ເຊື່ອງອໍາຂໍ້ມູນ, ຫຼັກຖານ ຫຼື ລາຍງານ ບໍ່ຖືກກັບຄວາມຈິງ, ບໍ່ໃຫ້ການຮ່ວມມືກັບການຈັດຕັ້ງທີ່ກ່ຽວຂ້ອງ ໃນ ການປະຕິບັດຫນ້າທີ່;
9. ຫ້າມຍັກຍອກ, ສໍ້ໂກງເອົາຊັບສິນ, ເງິນຄໍາຂອງລັດ, ລວມຫມູ່ ຫຼື ຂອງພົນລະເມືອງ; ຫ້າມນໍາໃຊ້ງົບປະມານ, ຊັບສິນຂອງລັດ, ລວມຫມູ່ ຫຼື ປຸກລະດົມ ການອຸປະຖໍາໃນທຸກຮູບແບບ ເພື່ອຈັດງານຕ່າງໆ ຫຼື ເອົາໄປ ເຮັດຂອງຂວັນ, ຂອງຕ້ອນຮັບໃຊ້ສ່ວນຕົວ, ຄອບຄົວ, ຍາດພີ່ນ້ອງ ແລະ ບຸກຄົນອື່ນໆ;
10. ຫ້າມຄອບຄອງ, ນໍາໃຊ້ຊັບສິນຂອງລັດ, ລວມຫມູ່ ເກີນກໍານົດ ທີ່ອະນຸຍາດ; ຫ້າມຫັນ, ໂອນ, ໃຫ້ຜູ້ອື່ນເຊົ່າ ຫຼື ເອົາໄປນໍາໃຊ້ ໂດຍບໍ່ຖືກ ຕ້ອງຕາມກົດຫມາຍ ແລະ ລະບຽບການຂອງລັດ;
11. ຫ້າມຫຼິ້ນກິນຟູມເຟືອຍ, ຈັດງານປະເພນີ ທີ່ເປັນການສ້າງຄ່ານິ ຍົມ ທີ່ບໍ່ຖືກຕ້ອງ; ຫ້າມຫຼິ້ນ ແລະ ສ້າງເງື່ອນໄຂອໍານວຍຄວາມສະດວກ ໃນການຫຼິ້ນພະນັນທີ່ຕ້ອງຫ້າມ; ຫ້າມເຄື່ອນໄຫວເປັນຫມໍຜີ, ຫມໍດູ, ຫມໍເຢົາ ແລະ ສວຍໃຊ້ສາສະຫນາເຄື່ອນໄຫວທີ່ຜິດຕໍ່ກົດຫມາຍ; ຫ້າມຢູ່ຮ່ວມກັບ ບຸກຄົນອື່ນ ໃນສະຖານະຜົວ ຫຼື ເມຍ ແລະ ຫ້າມແຕ່ງງານກັບຄົນຕ່າງປະ ເທດ ທີ່ບໍ່ຖືກຕ້ອງຕາມລະບຽບກົດຫມາຍ. ສະມາຊິກພັກ ທີ່ມີການລະເມີດຂໍ້ຫ້າມດັ່ງກ່າວ ຈະຖືກສໍາຫຼວດ, ກວດກາ,ສຶກສາອົບຮົມ ແລະ ລົງວິໄນ ຢ່າງເຂັ້ມງວດ.

## ມາດຕາ 7 ລະບຽບການຄຸ້ມຄອງ ແລະ ການຍົກຍ້າຍຮ່ວມ ຊີວິດພັກ

<audio controls>
  <source src="./audio/1-7.mp3" type="audio/mpeg" />
</audio>

ກົມການເມືອງສູນກາງພັກ ເປັນຜູ້ອອກຂໍ້ກໍານົດກ່ຽວກັບການຄຸ້ມ ຄອງສະມາຊິກພັກ ແລະ ການຍົກຍ້າຍຮ່ວມຊີວິດພັກ.

## ມາດຕາ 8 ບັດສະມາຊິກພັກ ແລະ ການນໍາໃຊ້ບັດສະມາຊິກພັກ

ບັດສະມາຊິກພັກ ແມ່ນເອກະສານຢັ້ງຢືນເຖິງຖານະນາມຂອງສະມາຊິກພັກ,ສະມາຊິກພັກສົມບູນທຸກສະຫາຍຕ້ອງໄດ້ຮັບບັດດັ່ງກ່າວ; ກໍລະນີບັດສະມາຊິກພັກ ໃຊ້ແທນໃບຍົກຍ້າຍຮ່ວມຊີວິດພັກຊົ່ວຄາວການຈັດຕັ້ງມອບຫມາຍໃຫ້ໄປປະຕິບັດຫນ້າທີ່ວຽກງານໃດຫນຶ່ງ ບໍ່ເກີນ 6 ເດືອນ; ນໍາໃຊ້ລົງມະຕິຮັບຮອງວຽກງານຂອງພັກ ໃນກອງປະຊຸມໃຫຍ່ຂອງພັກຂັ້ນຕ່າງໆ; ສະມາຊິກພັກທີ່ຖືກລົງວິໄນຂັ້ນໂຈະຮ່ວມຊີວິດພັກຊົ່ວຄາວ ແລະ ຖືກລົງວິໄນຂັ້ນເອົາອອກຈາກພັກ, ການຈັດຕັ້ງພັກຕ້ອງຖອນບັດສະ ມາຊິກພັກຄືນ ແລະ ລາຍງານໃຫ້ຄະນະພັກຂັ້ນເທິງ ທີ່ມີສິດຄຸ້ມຄອງຊາບ.
